serskilt ljóð framman undan e, i og ey.
Tað eru fleiri onnur ting úttalini viðrörandi
at leggja sær i goym, sum ikki her alt
skal nevnast. Tí verri hava fleiri ikki lært
at kenna hesar so kallaðu latínsku bók-
stavirnar, sum til hendan skrivumátan mugu
brukast; tað má tó hopast, at tey við einum
góðum vilja lætliga koma eftir tí.
Góðir menn hava sagt, sum tað sigst
í vísuni, at Förjamálið nú á dðgum «dugur
neyvt til bóndaskrál». Er tað, sum sagt
er, tá mann vera ringt við at gera. Ráð
eru tó ímóti öllum óráðum. Duga vit ikki
til at flygva upp ájavnt «teir stóru og
klóku», so læt okkum halda okkum niðari,
har sum vit halda vera nóg högt. — Lat
tað eita bóndaskrál. — Bóndanavnið hevur
ikki fyrr verið hundsnavn í Förjum.
Fóringafelag er ikki ársgamalt. Tað
hevur tí ikki komið nógv av skafti enn.
Av fyrstu tíð var tað fáment og hevur enn
ikki fieiri enn úti við 200 limir (felags-
menn og felagskvinnur); tó hevur tað hegar
til vaksið so javnt og hóliga, at tað ikki
vísur seg at vera bert eitt upplop, sum
summir vilja halda.
Tá ið nakað nýtt kemur upp, — lat
tað vera aldrig so gott —, fær tað tó altíð
nógv ímóti sær. Hettar hevur Fðringafelag
roynt so væl sum nakar. Tey, sum tað minst
kundi væntast av, hava kastað hatir á
felagið fyri tað, sum tað segðist at streva
eftir. Sögu-smettur hava borið út tað, sum
óvitigur heilar hava pentað sær saman av
ongum. Tað hevur verið sagt, at Foringa-
felag vil vekja hat ímóti Danskarinum og
tí Danska málinum, reka alt Danskt út av
landinum. Nú má spyrjast: Hevur nakað
vitugt fólk hoyrt ella lesið nakað frá
felagnum sjálvum, sum kann styrkja hesi
freku klagu? — Kunnu Föringar ikki elska
og æra sítt egið móðurmál, so at teir ikki
vilja hava tað burtur tvatlað og blandað
við útlendskum orðum, og tillíka æra og
læra tað Danska? — Er tað so sterkt fyri
neyðini at drepa tað Föroyska og gera
tað til eitt mál, sum ikki er Föroyskt, og
lata okkum læra Danskt, sum ongum er
líkt, í tí at vit ikki duga at gera skil
millum bæði málini? — Tað er eisini sagt,
at Föringafelag strevar eftir at fáa Föringar
til at sláa seg burtur úr tí Danska ríkinum.
Hettar mann vera útlagt av tí, at felagið
vil, at Föringar mugu verða sjálvbjargnir.
Hvat ið har við meinast er skilliga fram-
sett á felagsfundum og útfört í Dimma-
lætting. Var tað nakað rangt í tí, um
Föringar kundu verið sjálvbjargnir, hvör
við síni ogn? Var tað ikki eftir ynskjandi,
um allir Föringar kundu verið so fríir í
sinni, at ein og hvör so dánt kundi hjálpt
sær við sínum egni tánkum og sínum egni
orðum, uttan at lána mál frá ððrum, sum
papagoyan? /Her má leggjast til merki,
at orðið sjálvbjargin ikki er so stórt, sum
ein og annar vil halda. At vera sjálv-
bjargin er, at hava tað, ein við neyð
kann hjálpast við, — redda ella bjarga seg
við sjálvur. Hvör fríir maður má kunna
bjarga sær sjálvum í öllum teimum viður-
skiftum, her er orðað um. Annað er at
taka hjálp, har sum hon er givin frítt og
glaðiliga; tað hevur ongin maður skomm
av. «Hjálp tú mær í ár, eg hjálpi tær at
ári,» er orðatakið.
Skamm fáið tú ríva. Eina ferð í konga-
handilstíðini var ein genta í N., sum hevði
sett allan sín hug til at kunna sleppa burtur
úr hesum neyðara landinum Förjum at læra
útlendskar siðir. Hon hevði verið í Havn
og sætt skrivarakonuna og aðrar bera
klæðir, sum hon helt vera so nógv betri
og vakrari, enn tann Föroyski búnin, at
hon ikki bant frið, fyrr enn hon hevði fingið
hatt og kjóla. Eisini hevði hon sæt
embætsmenn og skipsmenn, sum vóru fínt
klæddir og hövdu so stutligt tos; tí vildi
hon nú hvðrki hoyra ella síggja Föroyskar
dreingir. Endin var, at hon fekk foreldur
síni at lova sær burtir til útlondini. Tey
kundu tí gjarna lata hana fara; hon var
eitt ódugnadýr, sum einki gott gjordi heima.
Hon var tá stutt fyri Ólavsöku komin í eitt
av handilskipinum, sum lá laðið at fara til
Köpinhavn.
Teir lættu ankar í góðum veðri og hildu
suður ígjögnum Nálsoyjarfjörð. Tá kom
meira lot av eystri. Tað var broddur av
eystfalli og streymurin var í harðastu mysing,
so at tað snorkaði illa í stronginum á bor-
tanganum. Har fekk góða gentan annað
at kenna enn at sita uppi á landi og byggja
harraborgir i tankunum — hvar í hon sjálv
var húsfrúgv og kundi sita á stólum og
herska yvir nógvum undirfolki. Ikki tordi
hon at vera niðri undur og tá ið hon kom
upp í kappan fekk hon barmin fullan av
sjógv. Vindurin sýntist nú at stögga við
ættina og skiparin fann tí fyri gott at seta
