FØRINGATlÐINDI.
Nr. 3.
MARS  1893.
4. Ár.
Rossahaldið.
Á grannastevnum í ár eiga eftir nýgju
rossalógini at vera valdir menn til at skoða
allar græðar hestar, so at eingin ringur
hestur skal sleppa til at ganga leysur og
spilla slagið. Teir bestu hestanir skula
ganga frítt út yvir frælsi.
Teir menn, sum verða til at döma
hestanar mugu sjálvsagt döma eftir sínum
eigna tykki. og tað er vitiligt. at í hesum
sum í öðrum er so mangt tykkið, sum
maðurin. At teir yvir hövur eru skila menn,
kann ikki vera ivingur um. Tí er tað ikki
meint, at hesar eftirfylgjandi reglur skola
setast teimum til leiðbeining. Tær fram-
setast ikki öðrvísini, enn sum tankar um
eina sak, sum í stundini líggur beint fyri.
Hvat eru góðir hestar?
Áðrenn her uppá kann svarast til fullnar,
má vitast, hvat evnir krevjast hjá rossa-
slagnum, ella hvat brúk skal gerast av
rossinum.
Treyst og heilsugóð mugu ross vera,
hvat helst tey so verða brúkt til. Hesu
evnir liggja nógv í ættarbregi, tí kann tað
vera hent at vita um slegtin í móður- ella
faðirættina hevur verið treyst ella várveik
og í aðrar mátar sjúklig. Bæði heilsan og
treystleikin vísa seg eisini so dánt í út-
sjóndini.
Blankt hár og tætt, hart horn eru góð
merkir fyri heilsu og treystleika. Breið
bringa og væl bogað riv eru at finna hjá
öllum dugandi rossum. At ross fitna skjót
við góðari viðferð, vísur, at tey hava góða
heilsu, góðan hug at eta og góð mat-
smeltingsevnir, men hetta vísur júst ikkí
á treystleika. Í fastamatinum býr allur
treystleikin, tí er tað dámligt at hann vísur
sinar greinar uttaná og ikki er duldur av
fiti og leysligum kjöti.
Ross, sum skula seljast í Einglandi,
muga vera smá, jú smærri jú betri. Nú
um stundir fæst hægsti prísur fyri einlitt
dimm ross, svört ella brún. Tað geldur
ikki so mikið um, at tey eru tað. sum fólk
flest kalla »prúð«, sum at tey eru fitlig,
kviklig, vitug og góð í sær. Sinnalagið
vísur seg best í eygunum. Seljingaross
mugu hava lítið hövd, stór, livandi eygur
og víðar nasar. Herðablaðið má liggja
nógv uppá skák og falla tunnt inn at herða-
toppinum. Gumpurin má vera lengur og
flatt rundaður. Liðinir á fram- og aftur-
limum mugu vera evnaligir og vísa seg
framman- og aftanfrá fult rundir og javnt
yvirgangandi í legginar. Legginir muga
vísa seg breiðir aftur og fram, men klænir
hin vegin, jú klænari jú betri, tí tað vísir,
at tað er hart og gott í beininum.
Har, sum tað ræður meiri um at hava
rossini til at reiða á ella til at draga plógv,
vogn og tílíkt, má slagið verða hareftir.
Bringubreíð og förlig mugu slik ross helst
vera. Hjá reiðingarossum má ryggurin
fram fyri alt vera sterkur, og hjá teimum,
sum draga, er tað mest fyri neyðini, at tey
eru breið fyri aftan.
Esilið, krákan og loppan.
Og harrin skoðaði verk sítt,
og tað var alt væl gjört
við lít.
A fjallaflötunum mitt inni í Ásien
heldur villesilið til. Fríðari og fitligari
djór er ikki komið av harrans hond. Hógv-
anir eru av harðasta og blankasta horni.
Beinlegginir eru klænir, men harðir, tættir
og haldgóðir. Húðin liggur blonk og liðu-
lig yvir kjötgreininum, sum leika livandi
fyri innan. Har er einki slupir, eingin
óhentur kjöttrevil, men fastamatur allan
vegin. Tað er ein lívandi sjón, tá ið ein
flokkur av villeslum fer spælandi yvir
flötunar, hvört taglstrá leikandi í lotinum,
og föturnir so títtir, at mannaeygað ikki
kann skilja teir.
Menniskjan hevur uppá sín vís fylgt
harrans boðum at ráða yvir djórum og gera
tey sær hoyrulig. Men esilið kann ikki
rósa av. Tað er ikki framfarið undir
mannahondum; tað hevur verið happað og
forfjónað og kúgað frá fyrst til síðst. Ov-
byrðjað hevur tað gingið frá morgni til
myrkurs; kulda, svolt og torsta hevur tað
fingið í sín lut; tistlar og annað ilgresi er
kosturin, tá ið væl skal vera, men viðskerin
hevur verið högg og slag.
Tí er ilt at skilja, hvaðani »rótin er
runnin«. Hövdið, sum fyrr var lítið og lætt
og borið högt á lofti, er nú ljótt og tungt
við stórum, lavandi oyrum og tyngt niður
til jarðar.  Mjarnanar eru gingnar av lagi,
