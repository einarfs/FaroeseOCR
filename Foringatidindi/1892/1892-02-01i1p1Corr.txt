
FØRINGATÍÐINDI.
Nr. 2.
FEBRUAR 1892.
3. ÁR.
Mjølking.
Tað nýgja mjölkingalagið er skjótt at
læra fyri tann, sum vil leggja seg eftir ti.
I fyrstuni er tað sjálvsagt strævnari, men
við vana verður tað minni strævið og hartil
skjótförari at mjölka við tí nýgja lagnum.
Tann, sum vil venja seg til, má helst ta
fyrstu tíðina royna við gomlum kún, sum
ikki eru ov trekar at mjölka.
Tá ið kvígur ella ungar kýr kálva,
geldur tað um ta fyrstu tíðina at síla væl
niður og strúka júrið, so at blóðið kann
seta væl til stolman. Gjöstur ella kuldi
má koma so lítið sum möguligt at júvrinum,
tí slíkt drívur blóðið burtur. Tað geldur
um at ansa væl eftir, um rangt er við júvr-
inum, antin, sár bruni ella troti.
Sár mugu smyrjast við ósaltaðum smöri,
góðum flöti, döglingalýsi, blýsalvu, borsalvu
ella öðrum góðum smyrsli.
Bruni, sum ofta kemur í júvrið á góðum
kún tað fyrsta, tær hava kálvað, fæst
skjótast burtur við baðing við köldum vatni
ella blývatni. Tað er eisini ein hjálp at
mjölka 4—5 ferðir um dagin ella oftari,
helst tá ið brunin er so sterkur, at mjölkin
vil ystast í júvrinum.
Kaldur troti, sum plagar at vera mest
úti undir húðini og kemur av vætu og kulda
líka sum frost hjá fólki, fæst eina best
burtur við at gnígjast við kamfurolju ella
onkrum hitandi smyrslí.
Við alla mjölking er tað væl vert at
ansa eftir at mjölka væl burtur úr. Eitt
er tað, at tann seinasta mjölkin, sum fæst
burtur úr júvrinum, er dupult feitari enn
tann fyrsta. Annað er, at mjölking, tá ið
lítið ella einkið er í júvrinum, er meiri
kitlandi og soleiðis fær blóðið til at seta
betri tíl stolman, so at meiri mjölk fæst
næstu ferð.
Tó at tað ikki er gott at mjölka ov
bondskliga, er tað yvir hövur best at leggja
væl av makt í til mjölkingina. Framm
fyri alt má leggjast dent uppá, at mjölka
hvörjari kúgv, sum henni dámar best. Helst
má sama fólkið altíð mjölka somu kúgv,
tó sakar tað minni, tá ið öll hava nærum
eitt lag.
Um kýr skullu mjölka væl, mugu öll,
sum hava við tær at gera, vera góð við tær,
— ikki minnst tey, sum mjölka teimum.
Föðin gagnast teimum tá betri, og tær lata
betri mjölkina niður. Góðar mjölkkýr
tola ikki harðlig orð og enn minni högg
og slag.
Mjölkingin eigur at ganga fyri seg
vissar tíðir: ikki tíðliga ein dag og seint
ein annan. Kýr, sum verða mjölkaðar 3
ferðir í samdögurnum eiga at verða mjölk-
aðar morgunmál so tíðliga sum möguligt
og kvöldmál so seint, at tað kann vera
nökurlunda javnlong tíð imilium hvörjar
mjölkinganar. Fáur trýr, hvussi skaðiligt
tað er, tá ið neytini »grísa«. Har sum
hagin er so vorðin, at tað hendur i mjörka-
vegri, at neytini ikki verða funnin, so at
eitt ella fleiri mál ganga burtur úr, átti
eitt ella fleiri av neytinum at haft bjallur
ella ringiklokkur bundnar um hálsin.
Græsfræ kann fáast fyri ongar pengar
og við lítlan ómak av tí hoybosi, sum
annars fer tvört fyri ella verður til lítla og
onga nyttu. Hoybos kann brúkast og
verður brúkt av fleiri til at sáa ella breiða
út á markina, sum tað er, helst har, sum
opinekrur ikki skjótt vilja svarast aftur.
Í hoybosi er altíð meiri ella minni av
ilgresfræ og fræ av vánaligum græsslögum.
Tað góða fræið er ikki so hvamt, at tað
kann fáa yvirlutin og tað kunna tí ganga
fleiri ár um, áðrenn rein og tött græsrót
fæst í tað, sum verður sáað við bosi. Tí
er best at gera sær ómak við at gera
fræið reint.
Fræ fæst reint uppá tveir mátar.
Annar er at sigta ella selda fræið, so
