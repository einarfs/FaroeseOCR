Skarlakssjúkan gongur nú í Hestoy.
15. janúar doyði Zacharias Nielsen,
sýslumaður í Vágum, 70 ára gamalur.
Hann hevur frá 1863 til 1890 sitið í lög-
tinginum sum tingmaður fyri Vágoynna.
Hann var ein tann mest skilagóði og ídni
av tingmonninum og var avhildin bæði
nærri og fjærri.
Eitt viðaskip sýnist at vera burtur
gingið undir Vágoynni. Ein maður, sum
var burtur í haga, sá hin leygardag undir
bátsdalafossi vrakið av einum skipi. Har
vóru segl, ræðir og mastrar um hvört annað.
Skrokkurin var so smátt farin, at ikki
kundi ætlast, hvussi stórt skipið mundi hava
verið. Til fólk sást einkið, men plankar
flutu nógvir hjá. Vegrið var ov ringt til
at bátur kundi torga suður um presttanga.
Exam. jur. Joen Zacharias Niel-
sen er frá 15. janúari at rokna settur til
at standa fyri Vága sýslumannsembæti.
L. Bergh, fyrsti lærari í realskúlanum,
er útnevndur til at vera Eingilskur konsul
í Havn.
Bátasmiðurin Hans Jacob Hjælm
suður í Vági hevur keypt farmaskipið
»Janet Leask« frá Gotfred Heinesen í
Miðvági.
Gotfred Heinesen sigst at skula
keypa — ella hevur keypt — eitt nýtt
skip í Ørkneyoyjum.
Tvímastrað skip »Florence«, sum
S. P. Petersen í Fuglafirði hevur keypt,
kom 18. janúar úr Einglandi við farmi.
Debes Mortensen á Tvöroyri hevur
keypt eitt nýtt skip í Einglandi.
Mortensens handil sigst eisini at
fara at keypa eitt fiskiskip.
Skiparin Jens Andreasen (í dali)
hevur nýliga keypt eitt fiskiskip afturat tí,
hann fekk í fyrra ári.
Skiparin Johan Christiansen (í
dali) er farin niður til Einglands at keypa
sær eitt fiskiskip.
10. december, ið var, vóru 9 bátar
farnir til útróðrar av Vágs eiði í góðari
kyrru og tolnum vegrið av landnorðingi
norði. Tá ið dagurin leið, tók vegrið at
ötla. Ein bátur fór í smildur, tá ið teir
royndi at lenda, tó kom tann bátsskipan
á land. Har fyri uttan komu 3 menn av
hinum bátunum á land á eiðinum. 6 av
bátunum fóru til Sunnbýar og komu har í
efstu stund til at kunna lenda. 2 bátar
lóu út fyri eiðinum til at royna at lenda,
tá ið líkindir kundi vera. Alt sum dagurin
leið, harðnaði vegrið við sjóarilsku, stormi
av útnorðingi og kavaroki. Tað var lítil
vón til at bátanir kundu bjarga sær um
nátttina. Tí fór boð út á »slanguna«, sum
júst tá lá á Vági. Skiparin, Krivíksjógvan,
var ikki seinur til at fara. Hann fekk
tveir dúgligar menn úr Vági við sær, so at
teir vóru 6 á skipi. Kl. 4 fóru teir av
stað og hildu suður um oygjarendan og
síðan beint ímóti vindinum norður eftir.
Stormurin var óförur og sjógvurin fjaraði
líti av skipinum, so at tað vildi gott dirvi
til at halda í náttmyrkri og kavaroki norður
fyri eiðið. Har var á landi uppset ein reyð
lanterna til at vegleiða bátanar, men hvörki
til teirra ella til skipið kundi hon sígjast
fyri roki. Eina ferð tynnti so frætt í, at
skipslanternunar sóust til bátanar. Tá varð
roynt at sleppa út til skipið, sum eisini
lukkaðist; fólkið bleiv alt bjargað, men
bátanar var ikki hugsandi at gera nakað
við. Teir máttu sleppast fyri vind ogvág.
Kvívíksjógvan hevur nú fyri kortum
fingið medalju fyri at hava sett sítt lív í
vága fyri at bjarga bátum, sum ikki kundi
lenda fyri vestan; men tað ferðina fekk
hann ikki lov til at bera hana til sjóndar.
Nú má hopast at hann fær alla ta æru, sum
hann so væl hevur vunnið.
Lýsingar.
Færo Amts Sparekasse
tilbyder Laan strax mod Pant i Jordegods.
Heilsan er betri enn alt.
Royn
hin viðgitna
China-Livs-Elixir
Waldemar Petersens i Frederikshavn.
China-Livs-Elixirur er magastyrkjandi
og upplívandi, gevur matalyst og heldur
matsmeltingina í ordan. Nógv góð skoðs-
mál eru at framvísa frá doktarum og öðrum,
sum hava brúkt hendan Lívs-Elixir.
Fæst ikki egta uttan hjá:
Tórshavns handilsforeining og
J. R. G. Heinesen í Miðvági.
Ein og hvör, sum vil hava egta China-
Livs-Elixir hyggi væl eftir, at hvört
glasið hevur tað registreraða varumerki:
Ein Kinesari við glasi i hond og fírmanavnið
Waldemar Petersen og í forseglingini V. F. P.
í grönum lakki.
Prentað hjá „Færø Amtstidendes Bogtrykkeri“. — Blaðstýrari: R. Effersø.
