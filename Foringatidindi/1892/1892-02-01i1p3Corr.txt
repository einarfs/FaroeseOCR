av tí, sum til hesa seinastu tíðina hevur
verið forborgið fyri fólki her um vegir.
Teir, sum fyrr vistu meir enn fólk flest,
goymdu kunnskapin hjá sær sjálvum og
vóru hildnir at kunna gand. Nú er tað
hildið rættast at teir, sum nakað vita, lata
aðrar vita tað sama.
Her skal glettast leysliga á tað fyri-
hangi, ið fjalur grundalagið til tær natúr-
kreftur, sum skaparín hevur sett til reglur
fyri verðsins gongd.
I.
Ta fyrstu tíð, fólk búsettist í Förjum
og fleiri hundrað ár eftir tað, kendi sjófólkið
einki til kompass. Tá var siglt eftir sól og
stjörnum sum best bar til. Síðan uppdagaðist
magnetkraftin, sum fær nálir av magnet-
kyndum stáli ella jarni til at vísa við öðrum
endanum norður eftir og við hinum suður
eftir. Lærdir menn funnu so við og við
fleiri merkilig evnir í magnetunum. Tó
bleiv magnetkraftin ein drúgvan manns-
aldur herfyri — tá ið kompassið frároknast
— lítið og einkið brúkt til nakað nyttugt
endamál.
Tað hevði leingi verið kennt, at í myrkri
vísa seg neistar a kettuskinni, tá ið tað
verður strokið dúgliga við flógvari og turrari
hond. Tann natúrkraft, sum har letur seg
til sjónar nevnist elektrisitet. Teir lærdu
fingu so við og við uppá aðrar mátar i lag
at samla so mikið av hesu kraftini, at hon
kundi geva sterkar neistar og dúgliga
harðar brestir og sláa fólk ella djór í hel.
Síðan updagaðist, at hettar var sama natúr-
kraft, sum voldur snarljós og toru. Elek-
trisitetkraftin hevur í seinri tíðini uppá
manga mátar verið brúkt til nyttu.
1819 updagaði Danskarin H. C. Ørsted,
at magnetkraftin og elektrisitetkraftin kundi
virka uppá hvörja aðra og styrkja hvörja
aðra. Harav bleiv tað moguligt at inn-
rætta telegrafin, sum nú förur boð úr einum
landí til annað mangar ferðir skjótari enn
fuglur kann flúgva. Tó at elektriskur
streymur íkki sleppur ígjögnum glas, silki,
guttaperka, bik og mong onnur ting, fer
hann so skjót út eftir kopartráði ella öðrum
metaltráði, at elektrisk kraft kann ganga
eftir slíkum tráði runt um jörðina í nakrar
fáar minuttir. Við hjálp av magnetini fæst
tað í lag, at tað, sum skrivað verður við
annan endan av tráðinum, skrivar ein ma-
skina við hin endan. Hettar er tað, ið
nevnist at telegrafera.
Tað stedgaði ikki víð, at tað soleiðís
var fingið í lag at föra skrift út eftir tráð-
num. 13 ár herfyri fekk ein maður í
Amerika professor Graham Bell í lag at
flytta ljóðið út eftir slíkum tráði, fyrst
stuttan veg og síðan mangar míl. Tað
sum tala verður inn ímóti einum tunnum
metalblaði, sum er spent tætt útyvir einari
magnet, verkar uppá ein tráð, sum við
öðrum endanum er ringdur uttan um mag-
netina og voldur ein elektriskan streym,
sum gevur sama ljóð úr einari líknandi
maskinu við hin endan av tráðnum. Hesar
maskinunar nevnast telefon. Tær fyrstu
vóru ikki so góðar; men nú kann fólk væl
kennast á málinum og hvört orð hoyrast
skilliga, um tað eru mangar míl ímillum tey,
sum tala saman. (Niðurlagt.)
FRÁ ÚTLONDUM.
Enn stendur tað um ivingina, antin tað
fer at vera krígj ella ikki.
Ringa krímasjúkan (influenza) gon-
gur nú sum harðast víða hvar í útlondum.
Í Kjøbinhavn er deyt so nógv fólk, at
slikt felli hevur ikki verið síðan kolera-
tiðina.
Stór gáva til »einkjukassan«.
Ein ungur maður i Kjöbinhavn, sum doyði
í fjör, hevur givið 20,000 kr. til forsikrings-
foreiningina í Förjum. Hann kendi lítið og
einkið til Förjar uttan tað, at hann kundi
ætla av tí, hann hevði lisið í blöðunum, at
hesir pengar kundi koma væl við.
Prytz, sum var prestur í Norðstreymoy,
er deyður í vetur.
í ríksdegnum gongur arbeiðið væl
fyri seg, tó at tað ikki altíð er rættuliga
friðaligt. Stríðið hevur nú eina tíð verið
mest hildið av vinstrimonninum sín á
millum.
Tíðindi úr Förjum. Veðurlagið var
eftir nýgjárið av tí ringasta, nakar veit frá
at siga. Tað legðist óföra nógvur kavi
niður við roki og hörðum frosti. Ein nógd
av seyði kavaði undir ella fór fyri bakka.
Í Streymoynni aleina misti böndur fyri
fleiri túsund krónur av seyði. Seinra
partin av mánaðinum hevur fyri tað mesta
verið tátt við bakkan, men seyðurin, sum
er blivin veikur, tolur ikki væl tað ilsliga
lágætta vegrið, sum fyri tað mesta hevur
verið.
Fískiskapurin hevði verið góður,
um tað hevði verið komandi á sjógv. Tá
ið bátar hava sloppið út onkum dag, hevur
ofta lívið staðið í vága, áðrenn teir eru
komnir aftur at landi. 14 dagar herfyri
vóru fleiri Eystroyja bátar úti í djúpunum
í góðum vegri. Tá brast hann so knapliga
á við óförum lágætta stormi, at summir av
bátunum mundi ikki vunnið til lands, hevði
ikki eitt Eingilskt kalvaskip drigið teir inn
so at teir fingu lívd av landi.
