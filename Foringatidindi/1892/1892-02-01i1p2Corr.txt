at tað smærra og tað grovara skiljast. í
öðrum londum brúkast fleiri ólika grov sold
til at skilja stelkar, rusk, ilgresfræ og gott
fræ frá hvörjum öðrum. — Ein kann eisini
hava góða hjálp av at brúka eitt mjölsold,
tá ið einki annað er fyri hond.
Hin mátin er at foykja, týna ella kasta
fræið, so at tað lætta skiljist frá tí tunga.
Tann eldsti mátin, sum umtalast í bíblini
og eldri skriftum var at kasta fræið ella
kornið við hondskupli eftir einum gólvi.
Tað tyngsta fer tá longst burtur og kann
sópast saman fyri seg. Týningatrog hevur
fyrr verið brúkt í fleiri londum, men er nu
at kalla burturlagt allastaðnis uttan í Förjum.
Tann gamli Föroyski týningamátin er seinur
og krevur gott handalag. Tí brúkast nú
yvir hövur allastaðnis blásumaskinur til at
foykja korn og fræ við.
Um bóndin víl hava nyttu av at reinsa
sítt fræ, má hann fyrst og fremst læra seg
at kenna tey bestu græsslögini. Tað fræ,
sum sýnist at vera mest vert her hjá okkum,
fiorinfræið, er smátt og smalt, dimligt, í
brúnt og silkiglitrandi á lit. Tað er fræið
av tí fina, tætta bögræsinum, sum ofta
verður kalla blaðgræs. Frægræs og blað-
græs er alt eitt. Har sum græsið stendur
rúmt í turrari, góðari jorð, ber tað nógv
fræ, men stendur tað tætt, verða fleiri blöð
og fleiri fræstelkar, helst tá ið töðan er
nógv og sólagangurin ikki er góður.
Slíkt eru kvinnubrögd.
Ilt er at rógva anstroymi, men tað eru
onnur enn vit sjógarpar, sum lagt hava
»borð móti báru« og tó vunnið vegin framm.
Tað gjördi Frú Magnussen úr Íslandi, sum
búsett er í Einglandi. Frá 1884 hevur hon
stríðst fyri at fáa saman so miklan pening,
at tað kundi rökka til at fáa upsett ein
Íslendskan kvinnuskúla í Reykjavík. Tá
ið best var liðugt og byggjast skuldi, setti
hövdinganir í Reykjavík seg ímótí við
hondum og fótum. Teir væntaðu skúlan
at fara at verða ovíslendskan — so Ís-
lendskan, sum frúgvin er sjálv. Men hon
vann eftir langan drottur.
Skúlin er settur og væl til stördar
allar vegir. 18 tilkomnar gentur komu inn
á hann í heyst og av teimum lata ikki
meiri enn 3 lærupengar fyri seg. Fyri at
lærumoygjar eisini í framtíðini kunna fáa
frípláss á skúlanum, er nú frúgvin á ferð
um Norðurlondini til at selja burtur megin-
partin av sínum Íslendsku forngripum, sum
eru verdir mong túsund krónur.
Slíkt má kallast at elska fostirlandið
og at hava amhugsan fyri fólki sínum og
slíkt eru kvinnubrðgd, sum fá hava ráð
og færri vilja til at gera. Alvi.
„Ein og hvör má sina lukku smíða“,
segði langommubadji við mammu á sinni.
Hettar rann mær í huga mánakvöldið, ið
var. Eg tók ein gullpenga, ein gullring
og bílæti av einum ungum dreingi í aðra
hond og eitt liklatyssi og eina sálmabók í
hina. So fór eg út at hygja eftir mánanum;
tí tað var nýgjársný. Skolkurin hevði fjalt
seg aftan fyri eitt stórt, svart skýgj; so at
eg mátti standa úti eina góða lötu. Bróður
segði við meg, at eg mundi fara at standa
og bíða mær deyðasótt til, so at eg hvörki
kundi fáa drong ella ríkidomi, men eg
lurtaði ikki eftir honum og fekk tá mána-
slintruna at sígja í öllum góðum. Sum
vituligt er, kann eg ikki siga meg frí fyri
at breyga eitt syndur til Evu sálugu. Tað
var mær ikki fullvæl, at eg visti, mær var
gott fyri í ár. Morgunin eftir, sum var
kyndilsmessumorgun, fór eg út at leita
eftir krákum turrfastandi, hattleys, klúta-
leys og skóleys. Óreint í allar, ið ganga
og buldra við byrsum, so at krákur eru
nærum so sjaldsamar sum lundi á jólanátt.
Eg mátti renna nærum ein hálvfjórðing,
áðrenn eg sá nakra kráku. Hon sat úti
á eínum skeri langt frá landi, so tó at eg
blakaði stein og bein og torvkongul eftir
henni, latst hon ikki um vón. Eg mátti
nakkalong aftur til hús líka klók sum eg
fór út.
Nú eru eingi ráð uttan at hava tol.
Eg meini eg fari at keypa mær av hesum
nýgja vakurleikssmyrslunum, á apothekinum
er at fáa. Tá, ið eg so royni at vera blíð
við allar líkligar dreingir, gevur tað seg
onkum tíð, hvör ið tað fer at verða.
Yngra Marjin.
Smábrot úr svórtu bók.
»Mangt er forborgið í natúrini« er eitt
gamalt orðatak. Meir og meir verður nú
kunnugt fyri hvörjum manni av tí, sum fyrr
hevur verið forborgið.
Kinafólkið hevur í fleiri hundrað ella
túsund ár haft kunskap um mangt og hvat,
sum nýliga er uppfunnið í vesturlondinum.
Teir gomlu prestanir í Egyptini, sum livdu
fleiri túsund ár fyri kristnu tíðsrokningina,
sýnast eisini at hava haft kunskap um nógv
