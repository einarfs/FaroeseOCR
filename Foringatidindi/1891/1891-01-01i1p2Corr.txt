skera upp haga enn fyrr í tíðini. Tað er
ikki tí, at fólk halda tað vera minni fyri
neyðini nú enn fyrr, men órökiskapur og
ódugnaskapur hava hjá fleiri tikið yvirhond.
Aðrir eru farnir at dríva so nógv uppá
sjógvin, at lítil tíð verður til at áverka
naka á landi. Av stórböndrinum er nú
fáur ella eingin, sum hevur rættar húskarlar
— teir hava fyrr givið 15—20 dálar i lön
um árið og duga ikki at rokna út, at óröki-
skapur er tann dýrasti húskarlur nakar
kann hava. Í ein máta er uppskeringin
gingin framm á hondina. Nógvur eru nú
teir, sum gera arbeiðið við betri skili, enn
teir gomlu gjördu. Tá vóru hagaveitir so
grunnar, at tær bert leiddu burtur tað
vatnið, ið stóð oman á jörðini. Undirgrundin
bleiv líka vát og bleyt og griftinar mátti
tí skjótt síga saman aftur.
Tað er skilligt at síggja, at har sum
áir renna undir heilum veksur mest og best
græs. Har ger áin somu nyttu sum ein
djúp grift. Har sum vatn stendur stilt í
undirgrundini, verður jörðin köld, súr og
ófruktbar, av ti at luft og vatn ikki kunna
koma til at seta upp og niður í moldini
og uploysa og föra til græsrötrinar, tey
evnir, sum góðum græsi nýtist til föði og
gröði. Tí má ein og hvör, sum sker upp
haga leggja sær eina við at fáa veiturnar
djúpar. Jarnbrot og ein lættur hakkari eru
amboð, sum ikki mugu saknast. Í Skot-
landi brúkast á djúplendum haga, sum er
nóg treystur til at veiturnar ikki skullu
smokka saman aftur, fyrst at taka upp eina
veit við förligum torvum, soleiðis sum ga-
malt hevur verið í Förjum og síðani við
einum torvskera skera eina djúpa og smala
rennu í botnin á teirri veitini; so verða
tær fyrsti torvunar lagdar aftur á aftur, so
at veitin verður sum ein á, ið rennur undir
heilum. Hesar veitur eru frálíkar, har sum
einki kemur á uttan seyður, og um stórdýr
koma á hagan, vil tað verða sjáldsamt, at
tær typpast. Har, sum meðaldjúpt er, mugu
heldur gerast færri og djúpari griftur, enn
fleiri eftir tí gamla lagnum; tær gera ikki
rætt gagn, fyrr enn tær koma naka niður
í gaddin. Ofta kann bötast um grynri
griftur við at veita smáar áir í tær. Áir-
nar mata seg niður so við og við.
Her verður ofta gjört rangt við at
skera grifturnar ovmikið tvört við brekkuni.
Har sum lítið hall er, mugu grifturnar
gerast nærum beint oman og niðan. Er
meiri hall, kunnu tær gerast naka uppá
snið, tó ikki ovmikið. Tað er sjálvsagt, at
helst má skerast upp, har sum lagdir og
blot eru. Ikki geldur tað so nógv um at
skera upp keldur, har sum bratligt er, sum
at turka blot, hvarí vatni stendur stilt í
undirgrundini. (Niðurlagt)
»Men heldur vil eg tala flmm orð skilliga
við kirkjufólkið, enn tígju túsund orð á
fremmandum tungumálum«, skrivar St. Páll
í fyrsta brævi sínum til Korinthamanna
14. kap. 19. ø.
Mær hevur ofta verið hugsandi um,
hvi prestar okkara ikki fáa í lag at
virka eftir hesum orðum apostulins,
og meðan eg ikke dugi at svara mær
sjálvum til fulnar uppá tað, vænti eg, at
onkur av teimum (prestinum) er so beina-
samur at greiða mær og öðrum frá hesum.
Hvat teir so halda, antin teir meina tað er
ónyttugt, ella teir ikki eru förur fyri at
prædika við skilligum orðum, mugu teir
lata okkum vita.
Tað er allvæl satt, sum so ofta hevur
verið sagt og skrivað, at prestar og fólkið
er ovmikið fremmant fyri hvörjum öðrum
her á landi. Fleiri atvoldir í hesum eru
bornar upp á mál í »Færøsk Kirketidende«;
eg skal hesu ferð ikki nerta við meiri enn
ta einu, som mann gera mestu skilnarsótt
millum fólk og prest, og tað sýnist mær
at vera, at prestarnir eru ov kærir við tey
tígju túsund orðini. Mann vera at mangur
heldur at Danskt, sum nú hevur ljóða 350
ár i kirkjum okkara ikki kann kallast
ókunnugt fyri Föringum; men um so var,
at hvör Föringur var kunnugur við hvört
Danskt orð, ið talast — og tað er tó minni
enn so —, apostulin, sum biður okkum
tæna Gudi ikki við munninum, men við
hjörtunum, vildi ikki kalla Danskt anna
enn fremmant í Förjum, tí hjartamálið er
ikki meiri enn eitt — móðurmálið.
Tað liggur beint fyri at hugsa, at hesin
fremmandaskapur, ið nú er sjónligur millum
prest og fólk birtist í, tá ið prestar fyrstu
ferð boðaðu náðarlærdómin á fremmandum
máli, og fyrr enn teir royna at böta um
hettar mistakið, ið tá var gjört, fyrr vænti
eg aldrig tað ber saman, fyrr kenna prestar
og fólk seg aldrig sum eitt. Ivaleyst noyðast
prestar at taka mong tung tök áðrenn
hettar, sum væl má eita grundarlagið fyri
andliga lívi okkara, bötist; men Föringar
tykjast tí betri nú at eiga prestar, sum ikki
skaka sær undan, tá ið um ræður. Har-
fyri vóni eg teir fara at ráða okkara kirkju-
