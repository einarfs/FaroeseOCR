kom ein gamalur skúlalærari, sum lítið var
lærdur. Hann var eisini spurdur um tað
sama. Hann stedgaði ikki við, men legði
20 dálar á rað framm á borðið og helt, at
longdin mundi vera naka um hettar passið.
Tá smíltist bispurin við og spurdi, um hann
ikki mundi vera eitt syndur longri. »Á jú,«
segði skúlalærarin — legði 5 dálar aftur at
— »býttur var eg! so langur var hann.«
Bispur streik allar 25 í skuffina og lærarin
fekk breyðið.
Tak ikki móti öllum við stálvöttum! Ein
dagin mötti eg einum gomlum manni á
Skúlareyni. Tá kom ein flokkur av óvita-
gentum út úr skúlanum, flyktist um hin
gamla og rópti: landbukkubökjarin, skam-
sett! landbukkubökjarin, skamsett! Tá
segði hin gamli við meg: Hygg hvussi
blíðar tær eru! Altíð hava smágentunar
verið líka góðar við meg. — Hesum manni
vil eg prísa og haldi at mangur, sum er
hægri uppsettur, kundi tikið sær hettar til
dömis.
Tíðindi úr Förjum. Veðurlagið hevur
hendan mánaðin, ið farin er, verið mest
lýtt og læligt. Við seyðinun stendur yvir
hövur væl til. Víða hvar eru haganir nú
fullskipaður.
Neytini sýnast at fara at gera lítið
gagn í vetur, tó at fóðrið er nógv í rúgvu.
Sumt av tí var rotið við rótina, áðrenn tað
var sligið og nógv var illa hoygjað.
Fiskiskapurin hevur verið av tí
besta. Suðroyjabátanir høvdu, seinast ið
frættist, yvir hövur 4—12 kr. í part uppá
dagin. Fyri norðan er væl til bæði av
torski, smáfiski og í stöðum eisini av land-
fiski (sláni). 3. Dec. fingu Nálsingar 8000
av fiski á 14 bátum. Ein Nesbátur kom
ein dagin aftur vi 1100 av hýsi og smáfiski.
Úr Leirvik frættist, at longu fyri jól var
so nógvur fiskur avreiddur við handilin, at
saltfiskastáplarnir hava varla verið störri
naka vár á Marjumessu.
Guvuskipið »Föringur« kom 13.
Dec. til Havnar við posti frá útlondinum.
Kolaverkið. Ein franskur maður, J. A.
de Saint Yves Marquis d'Alveydre, hevur
av danska konginum fingið lov til at högga
kol og kopar og taka eldfastan leir í
Suðroy og at högga kopar í Nálsoy.
Hjá Pram Olsen hevur leingi verið ein taska av
hvítun kópaskinni, sum verður seld 6 vikur hereftir, um
eigarmaðurin ikki kemur og ger skil fyri seymingalönini.
Ein kviklig genta kann fáa ein snúi-
ligan drong. Jens Olsen vísur á.
Gloym ikki at skriva tikkum inn í
sjúkukassan í Havn, har sum ikki er at
gjalda meiri enn 20 oyri hvönn mánað.
Tey, sum eru sjúk fáa 2 kr. um vikuna og
hartil helftina av medicini og doktaralön.
H. C. Olsen, D. Isaksen, J. Lützen og
O. Mortensen taka ímóti limagjaldi hvör
í sínum parti av staðnum.
Tórshavns handilsforeining
hevur 23. December  flutt handilin oman í
tað nýgju krambúðina og hevur har at selja
fyri lægsta prís alskyns góðar varur.
Föringar,
sum ætla sær at rógva út úr Íslandi á ko-
mandi sumri, áttu at farið í postskipinum
til Bildudal við Arnafjörð; tí har er bestur
fiskiskapur á öllum Vesturlandi, Ísafjörðs-
djúpið frároknað. Sild fæst alt sum oftast
til keyps frá miðjuni á Mai til miðjuna á
Júli. Fiskiskip áttu eisini at komi hegar
við sínari veiði; tí her verður fiskur tikin
skjótt og fyri góðan prís. Útróðramenn
frætta greinuligari, um teir senda bræv til
keypmannin
P. J. Tórsteinsson,
Bildudal, Arnafjörð.
Föringafelag
stevnist til saman-
koming trettandu-
kvöld kl. 7.  Nevnd verður at velja.
Föringafelag
stevnist til saman-
koming 1. Februar,
dagin fyri kyndilsmessu, kl. 3 e. m. Árs-
rokningin verður framlögd.
Lýsingar upptakast í Föringa-
tíðindi av smæstu skrift (petit) fyri 1 oyru
hvört orðið. Av störri Skrift (corpus) 2 orð
3 oyrur. Enn störri skriftir kosta 80 oyrur
fyri 1 tumma í hædd.
»Føringatíðindi« fæst biliga á öllum
posthúsum i Danmarki og Förjum, um
blaðið er bílagt framman undan.
Prentað hjá „Færø Amtstidendes Bogtrykkeri“. — Blaðstýrari: R. Effersø.
