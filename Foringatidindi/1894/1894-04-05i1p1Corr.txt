
FØRINGATÍÐINDI.
Nr  7.
5. APRIL  1894.
5. ÁR.
Rótavelting.
(Av Jóanes Patursson.)
Skulu röturnar vaksa væl, so má fræið
vera gott og sáast tíðliga og tætt, moldin
vera moyr og fín, töðini ikki tróta, og
veltan lúkast væl.
Tað verður ofta skyldað uppá, at róta-
fræið einki dugur: tað kemst ikki, sum
sagt verður. Ofta — oftast kannske —
hevur leirmoldin og veltingamátin störstu
skyldina, sum seinri skal sýggjast, men
eisini kann fræið annaðhvört vera vánaligt
ella ikki hóska fyri plássið.
Gott kálfræ hevur verið at fingið í
Havn nú í fleiri ár hjá Djóna Ísaksyni
(í Geil), sum fær fræið frá einum fræ-
handlara niðri, ið ikki hevur loyvi at selja
uttan dygdarvaru. Eitt er, at fræið er
gott, annað er, at tað má vera av tí rætta
slaginum. Her talast mest um turnips,
men eisini turnipsslögini eru mong. Eitt
av teimum, sum veksur væl og hóskar eina
best hjá okkum bæði til neytafóður og
matnar, er tað, sum kallast »Dales hybrid«.
Hetta slagið veksur meðalstórt, er her
komið í 10-—14 merkur yvir hovur upp á
rótina, 20 mrk. tann tyngsta. Tann, ið
ókönur er við rótavelting, ger væl í at
royna  »Dales hybrid« fyrst.
Tað hoyrist so ofta, at tað er »altíð
nóg tíðliga« at sáa rötur. Men tað er ikki;
vit kundu betur sagt, at í Förjum verða
rötur altíð sáaðar ov seint.
Tann, ið vil hava nakað av rótum til
muns. hann má ikki uttan av neyð draga
rótasáðingina út um gomlu Krossmussu
(mitt í mai); tí annars verður tíðin, ið rótin
hevur at vaksa í, ov stutt. Fyri at vaksa
seg fullstóra, má rótin aftur at öðrum hava
tann hita, henni krevur. Men tá okkara
sumrar oftari eru kaldir enn lýggir, og rótin
við at verða seint sáað missur ein fjórða-
part kannske av lýðkuni, so fær hon ikki
vaksið seg lidna til heystar.
Nú er tað tó so, sum væl er fyri okkum,
at rótin heldur vil hava minni varma í
longri tíð enn sterkari varma í stytri.
Og hava vit ikki heit summar, so hava
vit tey í meðalárum nóg long. So at vit
kunna siga, at fáa rötur, sum sáaðar verða
í Förjum millum gl. Krossmessu og Jóan-
soku ikki tíð at vaksa seg fullkomnar, so
kunna tó rötur, sum verða sáaðar ein mánað
fyrr, fáa góða tíð til tað.
Krossmessuleiti er eftir mínum royndum
besta tíð at sáa rötur Tá ið sterkur hiti,
sum um Jóansðku, er komin í luftina og
jörðina, næla röturnar skjótast, men tá
kykna eisini óvargadjóruni skjótast upp.
Fellur tá turt, heitt veður, kunna jörð-
loppurnar nörast í slíkari rúgvu, at tær eta
nálurnar so hvört, sum tær koma undan,
og tá verður veltan svört og altíð svört.
Tann fyrra sáðingin ger har í móti, at
röturnar eru væl farnar at næla, áðrenn
loppan er vaknað av vetradúrinum. Nú
vil loppan ikki vera fyri seg komin fyri
álvara, fyrr enn kálið longu hevur so
stórar blöðkur, at óvargadjórið ikki bjóðar
til at seta á, og tá er veltan undansloppin.
Umframt hetta er tað ein góð hjálp
móti loppuni at sáa tjúkt. Tað má ætlast
so væl til, at vit seta, um tað so skal vera,
teir 9/10. partar fyri óvargadjórini, og ikki
meir enn tann 1/10. part til at sleppa undan.
Tá ið so tjúkt er sáað, at 1/10. partur hevði
verið passulig sáðing, um alt hevði komist
og fekk frið, so kann og skal »ormurin«
ikki nerva okkara káli, tí tá verður hann
ikki mentur at eta so nógv, at vit jú hava
nóg mikið eftir. Rótafræið eigur at kunna
fáast fyri lítlar peningar, so her má ikki
talast um at spara fræ. (Niðurlagt.)
Stórt spell er at brúka vánaligt fræ-
korn. Stórur partur av tí, ið sáað verður,
grör ongantíð, tó at tað kundi verið tjen-
ligt til at mala ella til föði hjá kríatúrum.
Uppaftur stórur partur av tí, ið grör, nælur
við ringum evnum og fer fyri einki av
